# Information til deltagere i forskningsprojektet
Velkommen til hjemmesiden for forskningsprojektet, *”Udvidelse af det terapeutiske rum: En undersøgelse af hvordan digitale værktøjer omformer psykiatrisk behandlingspraksisser”*. På denne side kan du finde information om, hvordan Aarhus Universitet behandler dine personoplysninger. Projektet har modtaget etisk godkendelse af Aarhus Univseritets Forskningsetiske Komité den 27. september 2023 (Godkendelsesnummer: BSS-2023-084)

## Sådan behandler Aarhus Universitet dine personoplysninger
I forbindelse med din deltagelse i et forskningsprojekt på Aarhus Universitet, skal vi efter databeskyttelsesforordningen oplyse dig om, hvordan dine personoplysninger vil blive behandlet. 

## Den dataansvarlige
Dataansvarlig for behandlingen af personoplysninger i forskningsprojektet er:

+ Aarhus Universitet
+ Nordre Ringgade 1
+ 8000 Aarhus C
+ CVR-nr.: 31119103

Forskningsprojektet er ledet af PhD studerende [Emilie Kristrine Dyrlev Thorsen][aujr] som kan kontaktes på emdy@ps.au.dk

## Databeskyttelsesrådgiver ved Aarhus Universitet
[Søren Broberg Nielsen][auSBN] 
Databeskyttelsesrådgiver/DPO
dpo@au.dk 

## Forskningsprojektets titel
Udvidelse af det terapeutiske rum: En undersøgelse af hvordan digitale værktøjer omformer psykiatrisk behandlingspraksisser

## Formålet med projektet og behandlingen af dine personoplysninger
I en dansk kontekst findes der ingen befolkningsundersøgelser, der kortlægger patienters perspektiver på digital psykiatri. Denne undersøgelse giver indblik i danske patienters holdning til digital psykiatri. Undersøgelsen sigter desuden mod at give et validt billede af, hvor udbredt brugen af teknologiske løsninger er i Danmark, samt hvilke teknologiske løsninger, der primært er i brug. Endelig bidrager undersøgelsen til forskningslitteraturen på området ved at give et differentieret billede af, hvilke grupper af patienter, der oplever at have særlig gavn af digital psykiatri, samt hvilke grupper af patienter, der oplever udfordringer ved brugen af digitale løsninger i deres behandlingsforløb.

## Hvilke personoplysninger behandles i projektet?
I projektet behandles følgende oplysninger om dig som deltager:

+ Navn
+ Cpr. nummer
+ Alder
+ Køn
+ Etnisk baggrund
+ Helbredsoplysninger
+ Adresse
+ Telefonnummer
+ Uddannelsesoplysninger
+ Beskæftigelsesoplysninger

## Anvendelsen af automatiske behandlinger (profilering)
Profilering er en automatisk behandling af dine personoplysninger, fx behandlinger, der er bestemt af en algoritme. Her kan du se, om der indgår automatiske behandlinger af dine personoplysninger.

+ Der anvendes *ikke* automatisk behandling af personoplysninger

## Hvor længe opbevares dine øvrige personoplysninger?
Dine personoplysninger opbevares på Aarhus Universitet i personhenførbar form. Senest 1 år efter indsamlingsdatoen vil dine personoplysninger blive slettet. Når forskningsprojektet er slut vil anonyme data blive overført til Rigsarkivet. I de anonyme data vil man ikke kunne genkende dig eller andre personer. Vi opbevarer dine personoplysninger i henhold til gældende lovgivning.

## Vil personoplysninger blive overladt eller videregivet til andre, fx forskere på andre universiteter?

+ Dine personoplysninger, som er indsamlet til projektet, vil blive behandlet af [Rambøll Management Consulting A/S][auRMC], Hannemanns Allé 53 2300 København S, CVR-nummer 60997918 efter reglerne i artikel 28 i databeskyttelsesforordningen.

## Personoplysninger er indhentet fra

+ Fra dig og andre* 

*Andre refererer her til [Sundhedsdatastyrelsen][auSDS], [Danmarks Statistik][auDS] og [Rambøll Management Consulting A/S][auRMC].  

## Vi har ret til at behandle dine personoplysninger efter regler i databeskyttelsesforordningen og databeskyttelsesloven

Vi skal oplyse dig om, hvilke regler, der gælder for vores arbejde med dine personoplysninger.

+ Artikel 6, stk. 1, litra e, som giver Aarhus Universitet ret til at behandle ikke-følsomme personoplysninger om dig uden dit samtykke, da forskningsprojektet er en opgave i samfundets interesse, og det er nødvendigt at behandle personoplysninger for at gennemføre forskningsprojektet.

+ Artikel 6, stk. 1, litra e og databeskyttelseslovens § 10, stk. 1, som giver Aarhus Universitet ret til at behandle dine følsomme personoplysninger og eventuelt oplysninger om strafbare forhold til videnskabelige forskningsformål uden dit samtykke.

+ Databeskyttelseslovens § 11, stk. 1, der giver Aarhus Universitet ret til at behandle dit CPR-nummer med henblik på entydig identifikation.

## Dine rettigheder efter databeskyttelsesforordningen
Du har følgende rettigheder, hvis Aarhus Universitet behandler dine personoplysninger som et led i et forskningsprojekt, der er i samfundets interesse. 

+ Ret til sletning eller "retten til at blive glemt".
+ Ret til dataportabilitet - Du har i visse tilfælde ret til at modtage dine personoplysninger og til at anmode om, at personoplysningerne bliver overført fra én dataansvarlig til en anden.
+ Ret til ikke at være genstand for en automatisk afgørelse udelukkende baseret på automatisk behandling, herunder profilering.

Du skal være opmærksom på, at dine rettigheder kan være begrænset af anden lovgivning eller underlagt undtagelser, fx i relation til forskning og offentlig myndighedsudøvelse.

## Klagemuligheder
Hvis du ønsker at klage over behandlingen af dine personoplysninger, kan du rette henvendelse til tilsynsmyndigheden:

Datatilsynet
Carl Jacobsens Vej 35
2500 Valby

[auSDS]: https://sundhedsdatastyrelsen.dk/da/registre-og-services/om-de-nationale-sundhedsregistre/sygdomme-laegemidler-og-behandlinger/landspatientregisteret
[auDS]: https://www.dst.dk/da/
[auRMC]: https://rambollxact.dk/datahaandtering
[aujr]: https://pure.au.dk/portal/da/emdy@ps.au.dk
[auSBN]: https://pure.au.dk/portal/da/persons/soeren-broberg-nielsen(ca3e5b77-0a5e-4030-a42a-671d4988af42).html
